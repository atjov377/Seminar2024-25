V poslední době si všímám čím dál víc že naše společnost je postavena na tzv. konzumerismu. Každý den vídám na internetu reklamy na všemožné hlouposti, a říkám si, jak je možné, že si takovýto produkt někdo zakoupí.

Když se nad tím ale více pozastavím, uvědomuji si, že tyto reklamy přece musí nějak fungovat, jinak by nemohly existovat. Nějaký efekt to na lidi musí mít, neboť se tyto zbytečnosti objevují všude okolo nás. Stačí abych se podíval okolo sebe a takovýchto zbytečností naleznu desítky.

Vždy se nám ale povede najít důvod, proč jsme si tyto věci zakoupili. Každá ta věc má přece nějakou funkcionalitu. Všechny ty věci pro nás něco znamenají. Ve skutečnosti jsou to ale většinou jen šunty, které jsme si impulzivně koupili.
